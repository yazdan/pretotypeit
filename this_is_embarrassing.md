---
draft: false
title: "این شرم آوره"
date: 2014-05-20
next: /introduction
menu:
  main:
weight: 10
---

این کتاب، با تصوری که شما از یک «کتاب» دارید متفاوت است.

نوشتن و ویرایش یک کتاب به شکل معمول در مورد پیش‌نمونه سازی ماه‌ها زمان خواهد برد. من دوست دارم این چنین کتابی بنویسم اما در حال حاضر نشانه‌ای برای ارزشمند بودن آن وجود ندارد. بیشتر کتاب‌ها در بازار شکست می‌خورند، و دلیل شکست اکثر آنها این نیست که به درستی نوشته یا ویرایش  نشده‌اند، بلکه این است که افراد کمی به آنها علاقه‌مند هستند. آنها _یک_ **چیز** _درست_ نیستند.

کتابی که پیش روی شماست نسخه پیش‌نمونه‌ی کتاب است. من این کتاب را به جای چند ماه در عرض چند روز نوشتم و «ویرایش» کردم، به منظور اینکه سطح علاقه به این کتاب را دریابم. برخی از دوستان و همکاران من این کتاب را بررسی کرده‌اند با این وجود اگر در این کتاب غلط املایی، دستور زبان نادرست و هرگونه _ایراد_ دیگر پیدا کردید تعجب نکنید.

نشر این کتاب در این وضعیت برای من آسان نیست.

سخت ترین بخش پیش‌نمونه سازی توسعه پیش‌نمونه‌ها نیست، زیرا این بخش لذتبخش  است. سخت ترین بخش غلبه بر میل شدید به ایده‌آل گرایی و همچنین علاقه به اضافه کردن ویژگی و یا محتوا قبل از انتشار اولیه است. بخش سخت، ارائه پیش‌نمونه‌ها به دیگران است، وقتی که آنها مورد آن قضاوت قرار می‌گیرند، نقد می‌شوند و یا احتمالا طرد می‌شوند. 

رید هافمن -یکی از پایه گذاران لینکدین- می‌گوید: «اگر شما از اولین نسخه محصول خود خجالت نمی‌کشید و به آن افتخار می‌کنید، خیلی دیر نسخه اولیه را ارائه کرده‌اید»

من خیلی خجالت می‌کشم، پس من باید مسیر درستی را انتخاب کرده باشم.




